# Artificial Intelligence - March 2023

Изкуственият интелект (AI) е широкообхватен клон на компютърните науки, занимаващ се с изграждането на интелигентни машини, способни да изпълняват задачи, които обикновено изискват човешки интелект. Той променя начина, по който се работи, комуникира, живее. Уебсайт разпознава емоциите на хората, машинният превод става все по-добър, разработват се самоуправляващи се автомобили, предлагат се реклами, базирани на собствените ни желания и потребности. Списъкът е дълъг и се разширява все повече.

Ако вие искате да станете част от тази революционна област, то модулът Artificial Intelligence ще ви даде специфичните знания и умения, за да се реализирате успешно като Deep Learning Engineer, Machine Learning Engineer, Applied Machine Learning Researcher, Data Scientist и др.

В рамките на 10 месеца ще преминете през четири курса, които последователно ще разкрият пред вас тайните на изкуствения интелект – от математическите принципи, на които се базира всичко, през извличането на полезна информация от голямо количество данни, до обучението на машини да вземат рационални решения.

## Курсове в модула

1. Math Concepts for Developers - March 2023
2. Data Science - June 2023
3. Machine Learning - September 2023
4. Deep Learning - December 2023

## Умения, които ще придобиеш
- Работа с методи и математически принципи за решаване на задачи
- Анализ, дизайн и имплементация на решения
- Работа с основни понятия от математиката
- Документиране на процес по решаване на задачи
- Писане на код с научна цел
- Работа с числени методи
- Намиране и събиране на данни
- Анализиране и визуализация на данни
- Изграждане на цялостно приложение
- Почистване на данни и подготовка за анализ
- Основи на моделирането на данни
- Прилагане на научния метод върху реални въпроси и проблеми
- Умения за изследване на проблеми и предлагане на решения
- Познания за цялостния процес
- Създаване на модели, които решават задачи от практиката
- Основни принципи на machine learning
- По какъв начин работят алгоритмите, как се тестват и дебъгват
- Приложение на machine learning за лични и професионални цели
- Моделиране на регресионни и класификационни задачи
- Работа с таблични данни и изображения
- Работа с естествени езици и времеви редове
- Дебъгване на проблеми и гарантиране на резултати

## За кого е подходящ модулът?
Модулът е подходящ за хора с базов опит в програмирането (препоръчително е с език Python), които желаят да развият познанията си в областите от приложната математика и изкуствения интелект, какво и за всички, които желаят да се развиват в машинното обучение и алгоритмичното обработване на масиви от данни, моделирани с подобаващо силни модели.

## Как мога да се запиша?
За да се запишете, кликнете ТУК или бутона "ЗАПИШИ СЕ" и следвайте стъпките. След успешно заплащане на таксата, Вие ще бъдете записани за обучението.

## Докога мога да се запиша и кога стартира модулът?
Записването в модулa е отворено до 28 февруари. Обучението стартира на 2 март 2023 г. Занятията ще се провеждат изцяло онлайн, както следва:

1. Math Concepts for Developers - март 2023, стартира на 2 март 2023 г.;
2. Data Science - юни 2023, стартира на 15 юни 2023 г.;
3. Machine Learning - септември 2023, стартира на 7 септември 2023 г.;
4. Deep Learning - декември 2023, стартира на 30 ноември 2023 г.

## Как и къде ще се провеждат занятията?
Можете да се обучавате онлайн в реално време. Веднага след всяко занятие получавате и достъп до записа на занятието и учебните ресурси.

## Йордан Даракчиев

    - Преподавател

Йордан Даракчиев е един от най-добрите лектори в СофтУни. Той е програмист и преподавател по призвание. От самото създаване на университета Йордан помага на студентите да усвоят тънкостите на програмирането, както и на изкуствения интелект. Обича да се бори с трудни задачи и да предлага ефективни решения. Ученето на нови технологии му е ежедневие. Освен AI, програмирането и алгоритмите, другата му страст е астрономията. В момента учи астрофизика в СУ "Св. Климент Охридски".